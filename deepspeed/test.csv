,text
0,"
Η τεχνητή νοημοσύνη εν’ ήδη παντού. Άμαν ψάχνουμεν για πληροφορίες στο ίντερνετ, ή άμαν το φατσοβιβλίον δείχνει σου τον λογαριασμόν κάποιας παλιάς συμμαθήτριας που εν της έσ̆εις μιλήσει που το γυμνάσιον, τζ̆αι λαλεί σου ότι ίσως την ι-ξέρεις, εν’ δουλειά της τεχνητής νοημοσύνης. Οι αλγόριθμοι χρησιμοποιούν τα δεδομένα μας για να κάμνουν αναλύσεις τζ̆αι να παίρνουν αποφάσεις. Αν θα αποφασίσει η τράπεζα να μας δώκει δάνειον ή όι, τζ̆αι τούτον εν’ απόφαση που παίρνει η τεχνητή νοημοσύνη, χρησιμοποιώντας δεδομένα τζ̆αι πληροφορίες που έσ̆ει η τράπεζα για μας. Η τεχνητή νοημοσύνη εβοήθησεν μας σε διάφορα θέματα, που εμείς εν τα καταφέρνουμεν μόνοι μας. Για παράδειγμαν, στην ιατρικήν, βρίσκει καρκίνον σε ασθενείς που οι γιατροί που μόνοι τους εν θα τον εβρίσκαν, τζ̆αι σώζει ζωές.

Εν’ εύκολον κάποιος να νομίσει ότι η τεχνητή νοημοσύνη εν’ μια θεά που εννά μας λύσει ούλλα τα προβλήματα. Αλλά έννεν’ ακριβώς έτσι. Επειδή η τεχνητή νοημοσύνη δημιουργείται που ανθρώπους, αντανακλά τζ̆αι τζ̆είνη τες προκαταλήψεις μας. Δημιουργούμεν (συνήθως κατά λάθος) ρατσιστικούς αλγόριθμους με στερεοτυπικές φυλετικές αντιλήψεις, που μπορούν να δημιουργήσουν άδικες, ακόμα τζ̆αι επικίνδυνες καταστάσεις.

Στην Αμερικήν, η αστυνομία χρησιμοποιά την τεχνητήν νοημοσύνην για να αποφασίσει αν έσ̆ει κάποιος τσ̆ανς να διαπράξει κανέναν έγκλημαν στο μέλλον, όπως σε τζ̆είνην την ταινίαν με τον Ττομ Κκρουζ. Χρησιμοποιούν δεδομένα του παρελθόντος, παλιά εγκλήματα, για να προβλέψουν στατιστικά ίνταμπὀννα γίνει στο μέλλον. Αλλά επειδή ιστορικά οι αστυνόμοι επεριπολούσαν παραπάνω σε γειτονιές των φτωχών τζ̆αι σε περιοχές που ζούσιν οι μαύροι, μπορείς να φανταστείς ποιοι νομίζει η προγνωστική ανάλυση της τεχνητής νοημοσύνης πως εννά ’ν’ οι εγκληματίες του μέλλοντος. Το σ̆ειρόττερον ένι ότι, επειδή οι προγραμματιστές της τεχνητής νοημοσύνης συνήθως εν’ άσπροι άντρες που ζούσιν σε δυτικές χώρες, χωρίς να το εννοούν, προγραμματίζουν τους αλγόριθμους με τες δικές τους κοσμοθεωρίες τζ̆αι τον δικόν τους πολιτισμόν. Τζ̆αι επειδή εκπαιδεύκουν τους αλγόριθμους με τες δικές τους φάτσες, οι αλγόριθμοι εν εμάθαν να ξεχωρίζουν το σκούρον δέρμαν. Έτσι, αν είσαι άτυχος τζ̆αι συγχύσει σε ο αλγόριθμος με κάποιον εγκληματίαν, επειδή έννεν’ καλά εκπαιδευμένος, έπαθες την. Η τεχνολογία έννεν’ ουδέτερη, ό,τι τζ̆αι να λαλούσιν.

Έχουμεν τζ̆αι την ψηφιακήν αποικιοποίησην, σαμπώς τζ̆αι εν είχαμεν αρκετές αποικιοποιήσεις πά’ στην κκελλέν μας. Όπως είχαμεν τους Εγγλέζους που εκυβερνούσαν το νησίν μας, εκμεταλλεύκουνταν τους φυσικούς μας πόρους τζ̆αι εκκοντρολάραν τες υποδομές μας, έτσι τζ̆αι η ψηφιακή αποικιοκρατία κκοντρολάρει τα δεδομένα μας τζ̆αι την ψηφιακήν μας υποδομήν. Επειδή εν’ οι λλίες υπερδυνάμεις της τεχνητής νοημοσύνης, όπως η Αμερική, που ελέγχουν τον κόσμον ούλλον με τους αλγόριθμους τους, που εδημιουργήσαν με τες δικές τους προκαταλήψεις, τες δικές τους κοσμοθεωρίες, τζ̆αι με βάσην τον δικόν τους πολιτισμόν, έτσι χώρες στην περιφέρειαν, όπως εμείς στην Κύπρον, εξαρτούμαστεν που τες τεχνολογίες τους. Εν ι-μπορούμεν να κκοντρολάρουμεν τζ̆αι να φιλτράρουμεν τούτες τες κοινωνικές συνέπειες. Ας πούμεν, άμαν ψάχνεις στο ίντερνετ φωτογραφίαν Κυπραίου, φκάλλει σου πολλά στερεοτυπικές φωτογραφίες που χωρκάτες με μουστάζ̆τια τζ̆αι γάρους τζ̆αι κοτζ̆άκαρες ξιδόντισσες.

Οι τεχνολογίες τεχνητής νοημοσύνης χρησιμοποιούνται ούλλον τζ̆αι παραπάνω για την αυτοματοποίησην της ζωής μας. Γι’ αυτόν εν’ σημαντικόν να δημιουργήσουμεν εμείς την δικήν μας τεχνητήν νοημοσύνην όπως την θέλουμεν εμείς, που να μας εκπροσωπεί ούλλους, τζ̆αι όι να περιμένουμεν τες μεγάλες παγκόσμιες εταιρείες να αποφασίσουν για μας. Θέλουμεν μιαν κυπριακήν τεχνητήν νοημοσύνην που να μας καταλαββαίννει άμαν της μιλούμεν με την γλώσσσαν που χρησιμοποιούμεν να επικοινωνούμεν τζ̆αι να εκφραζούμαστεν καθημερινά. Συνεχίζεται στο επόμενον επεισόδιον…

"
1,"«φέτος το Πάσχα μετά που εφάαμεν τζ̆αι εσηκωστήκαμεν που το τραπέζιν, άλλοι στον ηλιακόν τζ̆αι άλλοι στην κουζίναν ο παπάς μου επήεν τζ̆αι έκατσεν στο σαλόνιν, κάτω που το μεγάλον κάδρον με τα κουκκούλλια που έκαμεν η μάνα μου χρόνια πριν με την φωτογραφίαν του γάμου τους στο κέντρον, ανάμεσα σε θκυο παγώνια, “ίνταμπου ’ν’, παπά;” ερώτησα τον, “εννά με φκάλεις καμιάν φωτογραφίαν;”, είπεν τζ̆’ εμείναμεν ούλλοι απορημένοι, μάλλον πιο πολλά αμήχανοι, ποττέ εν του αρέσκαν οι φωτογραφίες τζ̆αι τωρά... ήταν τζ̆αι που τελευταία, μετά που αρρώστησεν που καρκίνον στον προστάτην ευτυχώς περαστικόν, έπιαννα τον να εν’ πιο μελαγχολικός, πιο σκεφτικός, μάλλον μια έγνοια έμεινεν τζ̆αι ο φόβος, “εννά με φκάλεις καμιάν φωτογραφίαν;”, επεράσαν τόσες σκέψεις που το μυαλόν μου τζ̆αι όι μόνον ίσως τζ̆αι που το δικόν του, πως “ίσως του χρόνου”, ποιος ξέρει αλήθκεια “τού χρόνου”, τι να σκέφτουνται άραγε οι ανθρώποι άμαν γερνούν; Αμήχανα πόζαρεν, αμήχανα τον έφκαλα με το κινητόν, είσ̆εν πολλήν θλίψην η φωτογραφία τούτη, ευτυχώς έσωσεν μας η Στέφανη που εφώναξεν ότι είσ̆εν μαζίν της φωτογραφικήν, έβαλα τον τότε να φκάλει με τες αγγόνισσες του, μετά εφωνάξαμεν της μάμας μου, “είμαι άντυτη, άσαστη”, εννοούσεν πως δεν ήταν με τα καλά της για φωτογραφίαν, επείσαμεν την τελικά, έκατσεν δίπλα του παπά μου στον καναπέν, “ε, κοντέψετε λλίον τους επειράζαμεν”, “έτσι; Έτσι;” ερωτούσεν χαμογελώντας πιον ο παπάς μου τζ̆αι επήεν να της κοντέψει “εν’ καλά δαμαί”, αγρίεψεν με νάζιν η μάνα μου, μετά έφκαλα εγώ με τες αρφότεκνες μου, γενιές διάφορες εναλλάσσονταν στον καναπέν, στον τοίχον το κάδρον με τα κουκκούλλια, στο κέντρον η φωτογραφία του γάμου που ήταν η αιτία για την οικογένειαν, για ούλλους μας, για ούλλα τούτα τα χρόνια, για τούτην την μέραν»

«εν εκατάλαβεν ότι εσύ θέλεις να ’ν’ ούλλα όμορφα γυρόν σου», συνέχισε η Έλενα, «αρέσκει σου να μας κάμνεις να νιώθουμεν όμορφα, ήταν ούλλα υπέροχα, τόσον ωραία σαν κάτι έργα στην τηλεόρασην χριστουγεννιάτικα, τζ̆αι πιο ωραία ακόμα, πάντα ήθελα να σού το πω»
«ας εν’ τζ̆αι τωρά», αστειεύτηκεν αμήχανα η Αλεξάνδρα
«έπρεπεν να εκτιμήσει ότι εσύ έκαμες πολλύν κόπον για να τα ετοιμάσεις τζ̆είνα ούλλα, τζ̆αι τα φαγιά ήταν πολλά ωραία τζ̆αι τα γλυκίσματα τζ̆αι έκαμες τα ούλλα μόνη σου, όι να σε περιπαίζει, που επήαμεν σπίτιν εθύμωσα του, ετσακκωθήκαμεν για τούτον»
σιώπησε απότομα, το ίδιον τζ̆’ η Αλεξάνδρα, σάστισε με όσα άκουσεν, κυρίως με το ύφος της Έλενας, μη ξέροντας τι να κάνει, προσπάθησε κάτι να πει, δεν πρόλαβε, την έκοψε εκείνη, κοιτάζοντάς την πάλιν πολύ σοβαρά και—
«κάμνεις με να νιώθω τόσον ωραία... αν δεν ήσουν τζ̆’ εσύ...»

«”ρε άμμα”, ερώτησα την μια φορά, “γράφεις μόνον τα υλικά, τίποτε άλλον, ούτε πώς γίνουνται, κάποτε ούτε ποσότητες, σαν με τες φλαούνες πόσα αφκά βάλεις; Πώς τα βρίσκεις τζ̆αι κάμνεις τα έτσι που τα ’σ̆εις γραμμένα;”, διάβαζα το δεφτεράκιν με τες συνταγές της, που έκατσεν η ίδια να τες γράψει με όσα λλίγα γράμματα μπόρεσε να μάθει, σχολείον πήγε μέχρι την δευτέρα Δημοτικού· “άγρια” γράμματα, άλλα για ’μέναν τόσον όμορφα»
 «έτο, κάμνεις τα τζ̆αι ξανακάμνεις τα πολλές φορές, τζ̆αι βρίσκεις τον τρόπον, τζ̆αι σιγά-σιγά το σ̆έριν σου μαθθαίννει τζ̆αι πάει μόνον του πόσον αλεύριν, πόσην ζάχαρην να βάλεις, πόσα αφκά να σπάσεις»
 «τελικά ακόμα τζ̆αι οι φλαούνες εν’ σαν την ζωήν μας, νναί, νναί, μεν γελάτε! Για να πετύχει η ζωή μας θέλει ένστικτον τζ̆αι εμπειρίαν»

"
2,"Αλλά ποιος; Ο Αγαμέμνονας ήταν έξω φρενών. Εμάζεψεν τους άντρες ούλλους τζ̆αι είπεν τους την κανονικότατα: «Ώς τωρά έπρεπεν να ήμασταν στες ακτές της Τροίας να κρούζουμεν χωρκά, να δολοφονούμεν έγκυες, να σκοτώννουμεν αρσενικά, ούφφου εν ι-μπόρω κάποιος που σας ι-φταίει! Κάποιος που σας έκαμεν μιαν μεγάλην ματσουτζ̆ιάν τζ̆αι επροκάλεσεν την οργήν των Θεών! Ορκίζουμαι σας μόλις έβρω τον χλεχλέν που ευθύνεται για τούντο κακόν θα τον σάσω καλά. Τζ̆αι για τούτον ακριβώς τον λόγον, έφερα τον σπουδαίον μάντην μας, τον γέρον Κάλχαν, να μας υποδείξει τον υπαίτιον καθώς τζ̆αι την λύσην στο πρόβλημαν μας». Ο Κάλχας εστάθηκεν σε μιαν υπερυψωμένην εξέδραν τζ̆αι άρκεψεν να κάμνει τα δικά του, εκάπνισεν το special τσιαρούιν του, εμάσησεν τα φύλλα του, τα μμάθκια του εγυρίσαν που την ανάποδη τζ̆αι έπιασεν απευθείας σύνδεση με τον Θείον κόσμον: «Η Θεά Άρτεμις εν’ εξοργισμένη! Κάποιος που σας εσκότωσεν το ιερόν της ελάφιν! Το ελάφιν τούτον ανάγιωσεν το με το πιπερόν σαν να ήταν δικόν της μωρόν, που τον τζ̆αιρόν που το ήβρεν μόνον του στο δάσος, χτυπημένον τζ̆’ απροστάτευτον. Για να διασφαλίσει την ασφάλειαν του τες μέρες που εν θα ήταν δίπλα του, εχάρισεν του εξωπραγματικήν, θεϊκήν μορφήν.Έτσι κανένας εν θα εμπορούσεν ποττέ να το συγχύσει με κανονικόν ελάφιν, θα ενέπνεε το δέος τζ̆αι τον σεβασμόν στους κυνηγούς που μόνον με μιαν μμαθκιά θα εξέρασιν ότι τούντο ελάφιν εν’ εκτός των ορίων τους. Κάποιος που σας όμως εδιέπραξεν την απόλυτην ύβρην...» ο Αγαμέμνονας άρκεψεν να δρώννει. Εποσ̆σ̆έπασεν που μακριά το άννοιγμαν της σκηνής του τζ̆αι είδεν με το μισόν του, τους χιτώνες του να κρέμμουνται που τα θαυμάσια τζ̆έρρατα. Ο Κάλχας εσυνέχισεν: «το όνομαν του ξεκινά που Άλφα, φορεί τζίτρινον πλουμιστόν χιτώναν τζ̆αι στέκεται δίπλα που την βρύσην». Ακούστηκεν έναν μαζικόν βουητόν που τους άντρες που εξεκινήσαν να ψιθυρίζουν μεταξύ τους. Τα βλέμματα ούλλα εστραφήκασιν στον Αγαμέμνοναν ο οποίος είσ̆εν γίνει κότσ̆ινος όπως το ππάντζ̆άριν. Εφκήκεν πά’ στην εξέδρα δίπλα που τον Κάλχαν τζ̆’ εφώναξεν «Εντάξει ολάν! Εκαταλάβαμεν, εγώ ήμουν! Ε άτε, που να το ’ξερα; Έντζ̆’ εν’ ότι είσ̆εν καμιάν ταπέλλαν που να λαλεί προσοχήν ιερόν ελάφιν! Έλεος πιον, ούτε τζ̆υνήιν να μεν ι-μπορούμεν να πάμεν πιον άμπα τζ̆αι αγκρίσουμεν κανέναν Θεόν! Τέλος πάντων, άτε γέρον Κάλχα, πε μας σε παρακαλώ πως σάζουμεν τούντην κατάστασην να τελειώννουμεν». Ο Κάλχας τότε αποκρίθηκεν εμφανώς αναστατωμένος: «Κατ’ αρχήν κανεί με το γέρον Κάλχα πιον, είμαι 47 χρονών ακόμα. Αλλά σχετικά με το θέμαν μας...πρέπει να θυσιάσεις στην Θεάν...» ο Αγαμέμνονας ανακουφίστηκεν: «Τι; Άλλον ελάφιν; Βόδιν; Κανέναν στρατιώτην;» Ο Κάλχας ένεψεν αρνητικά τζ̆αι εκοίταξεν τον Αγαμέμνονα στα μμάθκια: «την κόρην σου την Ιφιγένειαν! Μόνον έτσι θα ικανοποιηθεί η Θεά τζ̆αι μόνον έτσι θα μπορέσουμεν να αποπλεύσουμεν για την Τροίαν». Πλέον επικρατούσεν η απόλυτη σιωπή. Ακούουνταν μόνον κάποιοι κοράζινοι τζ̆’ ο ρυθμικός ήχος των ζιζίρων που μες στα δέντρα. Υπό κανονικές συνθήκες θα επερίμενες που κάποιον που θα του ελαλούσαν να θυσιάσει την ίδιαν του την κόρην για να ταράξουν τα πλοία τζ̆αι να παν στον πόλεμον ότι εννά ελάλεν κάτι του στυλ «Οκ παιθκιά, τελικά άκυρη η Τροία! Σόρι για την ταλαιπωρίαν, μπάι τα λέμεν μετά!». Αντί αυτού ο Αγαμέμνονας ερώτησεν: «μεσήλικα Κάλχα, ως πότε έχω να αποφασίσω;» «Έσ̆εις όσον τζ̆αιρόν θέλεις, αλλά οι ανέμοι εν πρόκειται να φυσήσουν αν δεν κάμεις το θέλημαν της Θεάς».
Εννοείται η πιο πάνω απόφαση εν ήταν εύκολη για τον Αγαμέμνοναν ο οποίος εκάθετουν μες στην σκηνήν του τζ̆’ έκαμνεν λίσταν με τα «συν» τζ̆αι τα «πλην» του να θυσιάσει την κόρην του. Στα συν ήταν η αιώνια δόξα, τα αμύθητα πλούτη, η αποκατάσταση του ονόματος των Ατρείδων τζ̆αι η προσθήκη της Τροίας στην λίσταν με τα ταξίθκια του. Στα πλην ήταν ο φόνος του παιθκιού του τζ̆αι το γεγονός ότι ήταν να βαφτιστεί “wοrst daddy οf the year ever”. Άρα αν δούμεν τες λίστες αντικειμενικά, έννεν’ για να απορείς ότι εθκιάλεξεν τελικά να θυσιάσει την κόρην του αφού εν φως φανάριν ότι τα «συν» υπερτερούν σημαντικά των «πλην». Ρίφκοντας μιαν τελευταίαν αμμαθκιά στην λίσταν του για να ’ν’ τέλεια σίουρος επρόσθεσεν ακόμα κάτι στην στήλην υπερ της θυσίας: «έννεν’ δική μου» τζ̆αι κάπως έτσι η πλάστιγγα έγυρεν ολοκληρωτικά.
Εφκήκεν έξω που την σκηνήν τζ̆’ έδωκεν οδηγίες να σταλεί χαπάριν στην Κλυταιμνήστραν να ετοιμάσει την κόρην τους τζ̆αι την προίκα της για έναν υπέρλαμπρον γάμον με τον Αχιλλέαν στην Αυλίδαν.

"
3,"Πέρα στους πέρα κάμπους πέρα στους πέρα κάμπους πέρα στους πέρα κάμπους ποτζ̆εί που εν’ οι ελιές. Έσ̆ει έναν μοναστήριν έσ̆ει έναν μοναστήριν έσ̆ει έναν μοναστήριν που πάν οι κοπελιές. Τριά λα λα λα λα λα λα λα λα τζ̆αι πάει τζ̆αι πάει. Η Βέρα μια συμμαθήτρια μου στο δημοτικόν πάντα στες εκδρομές έπιαννεν το μικρόφωνον τζ̆αι ετραούδαν μας τούντο τραούδιν. Όποτε κάθουμαι σε λεωφορείον αθθυμούμαι την. Φέτος στο καλοτζ̆αιρινόν σχολείον που εδούλευκα, κάποιες φορές εσυνόδευκα τους μιτσ̆ούς θάλασσαν. Ο Ορέστης ο γυμναστής έβαλλεν τους να κάμνουν διαγωνισμόν τραουθκιού μες στο λεωφορείον τζ̆αι οι μιτσ̆οί ετσιμπούσαν τζ̆αι εσ̆αίρουνταν. Εννοείται ότι τα τραούθκια των κοπελλουθκιών του σήμμερα εν’ πολλά διαφορετικά τζ̆αι εν θα επερίμενεν κανένας το αντίθετον. Αλλά ρε φίλε εφκήκαν θκυο μιτσ̆ιές να τραουδήσουν έναν ραπ το οποίον ήταν φουλ επιθετικόν προς την γυναικείαν φύσην τζ̆αι εμείωνεν την γυναίκαν πάρα πολλά με έναν όι τζ̆αι τόσον ξεκάθαρον τρόπον. Θα έλεα ότι ήταν μάλλον ο πατροπαράδοτος τρόπος, του στυλ εγώ είμαι ο αλήτης ο κκούλ τζ̆αι εσύ είσαι η μαντάμ τζ̆αι αρέσκει σου τούτη η φάση που γίνεται τζ̆αι ξέρω ’γώ. Σκέφτουμαι πάρα πολλά τούτα τα πράματα για τον τρόπον που μπορούμεν να ξεριζώσουμεν τούτους τους προκαθορισμένους ρόλους τζ̆αι τούτα τα στερεότυπα. Χτιτζ̆ιάζω που ενώ έχουμεν τόσην γνώσην στην διάθεσην μας σήμμερα ακόμα διαιωνίζουμεν τούτες τες τσ̆όφτες. Προχτές εθώρουν κάτι φιλικουτούνια που εμάχουνταν να τά βρουν. Τα αρσενικόν άννοιξεν τα χρωματιστά φτερά του τζ̆αι εχόρεψεν γυρών που την θυλητζιάν. Τζ̆είνη εσκέφτηκεν το λλίον τζ̆αι μετά έφυεν μαζίν του. Είχεν έναν τύπον τζ̆ειαμαί τζ̆αι άρκεψεν μου ότι τούτοι εν’ οι νόμοι της φύσης τζ̆αι ότι εν’ ούλλα τα ζώα έτσι όπως τον άνθρωπον. Εννοείται ότι εν θέλω να επέμβω στην φύση των πουλλιών. Ασε που οι γνώσεις μου για τα πουλλιά εν’ πολλά λλίες. Απλά έννεν’ ούλλη η φύση έτσι. Πόσον μάλλον η ανθρώπινη. Εμείς χτίζουμεν πολιτισμούς τζ̆αι κουλτούρες πάνω σε ιδεολογίες. Όι πώς εν σωστόν τούτον αλλά η ιδεολογία εν τζ̆είνη που καθορίζει την πραγματικότητα πιον πάνω σε ούλλα τα θέματα.

"
